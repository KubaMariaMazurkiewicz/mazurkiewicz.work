---
translationKey: donthate
date: 2024-11-08
featured: false
title: Don’t hate the player, hate the game
slug: donthate
cover: /images/donthate/donthate_06.webp
description: Identyfikacja wizualna, projekt książki i aranżacja wystawy kuratorskiej Bielskiej Jesieni
fulltitle: Don’t hate the player, hate the game
year: 2024
elements: identyfikacja wizualna, aranżacja wystawy, projekt książki
institution: Galeria Bielska BWA
---

Najważniejszy polski konkurs malarski Bielska Jesień odbywa się raz na dwa lata. Pomiędzy edycjami organizowane są wystawy kuratorskie.

W 2024 roku pokaz _Don’t hate the player, hate the game_ opracowali Janek Owczarek i Piotr Policht. Kuratorzy zainteresowali się relacją pomiędzy malarstwem i rynkiem sztuki. Zastanawiali nad tym, jak artyści radzą sobie z galeriami, kolekcjonerami i własnymi twórczymi potrzebami. W tekście wprowadzającym pisali:

> Obraz był, jest i będzie również towarem. Dobry obraz poznać można  po tym, że zawsze jest jeszcze czymś więcej.

Opracowałem pełną identyfikację wizualną wydarzenia, składającą się z plakatów, aranżacji i katalogu wystawy.

![Słup ogłoszeniowy w parku oklejony dużymi różowymi i brzoskwiniowymi plakatami wystawy w Galerii Bielskiej BWA.](/images/donthate/donthate_01.webp)

Kluczowym elementem języka wizualnego była folia bąbelkowa. Czasem przykrywała, a czasem odsłaniała typografię i obrazy. Jest to materiał powszechnie stosowany do pakowania i transportowania dzieł sztuki – zawinięte w folię płótno staje się towarem. W plakatach i materiałach promocyjnych zastosowałem cztery pastelowe kolory: magentę, zielony, pomarańczowy i różowy. Typografia oparta jest na jednym bezszeryfowym kroju – Open Sauce. Kontrasty budowałem za pomocą skali i relacji przestrzennych.

{{< gallery >}}
![Zbliżenie na plakat wystawy z datami i nazwiskami artystów, z grafiką przedstawiającą folię bąbelkową na brzoskwiniowym tle.](/images/donthate/donthate_02.webp)
![Zbliżenie na różowy plakat wystawy z fragmentem tytułu i teksturą przypominającą przezroczystą folię bąbelkową.](/images/donthate/donthate_03.webp)
{{< /gallery >}}

![Przechodnie mijają witrynę galerii, w której wyeksponowano cztery kolorowe plakaty wystawy w kolorach różowym, zielonym, żółtym i beżowym.](/images/donthate/donthate_04.webp)

{{< gallery >}}
![Trójwymiarowy rzut izometryczny wąskiego skrzydła galerii, pokazujący rozmieszczenie dzieł sztuki wzdłuż przeszklonego korytarza.](/images/donthate/donthate_05.webp)
![Izometryczny plan głównej sali galerii, przedstawiający białe filary, fioletową ścianę oraz centralną konstrukcję foliowej kaplicy.](/images/donthate/donthate_06.webp)
{{< /gallery >}}

Wystawa zajmowała dwa piętra Galerii Bielskiej BWA. Również na ekspozycji pojawiła się folia bąbelkowa. Jej rolki były porozstawiane w przestrzeni galerii podobnie jak w magazynie prywatnej galerii lub kolekcjonera.

![Narożnik galerii z białymi ścianami; rolki folii bąbelkowej stoją w kącie obok obrazów pod napisami „Ekonomia daru” i „Salon”.](/images/donthate/donthate_11.webp)

{{< gallery >}}
![Widok na galerię przez przejście; na pierwszym planie obraz przedstawiający duże zielone oczy, w tle sztalugi i różne dzieła sztuki.](/images/donthate/donthate_07.webp)
![Szeroki widok wnętrza galerii z fioletową ścianą po lewej stronie i wielkoformatowymi obrazami zamontowanymi na białych filarach w otwartej hali.](/images/donthate/donthate_08.webp)
{{< /gallery >}}

{{< gallery >}}
![Seria czterech małych obrazów olejnych przedstawiających akty, zawieszonych w rzędzie na głębokim fioletowym tle ściany galerii z pomarańczowymi etykietami.](/images/donthate/donthate_10.webp)
![Ekspresjonistyczny, czarno-biały obraz przedstawiający przód samochodu na pierwszym planie, w tle małe portrety na fioletowej ścianie.](/images/donthate/donthate_09.webp)
{{< /gallery >}}
###### Zdjęcia Krzysztofa Morcinka

{{< gallery >}}
![Duża, prostopadłościenna instalacja – kaplica – wykonana z przemysłowej folii bąbelkowej, stojąca w centrum przestrzeni galerii.](/images/donthate/donthate_14.webp)
![Zbliżenie na półprzezroczystą kurtynę z folii bąbelkowej wiszącą w galerii z żółtą zawieszką z tytułem obrazu na tle zielonej ściany.](/images/donthate/donthate_12.webp)
![Klimatyczne, rozmyte zdjęcie osób w przestrzeni galerii widzianych przez folię bąbelkową.](/images/donthate/donthate_15.webp)
{{< /gallery >}}

Folia została użyta do zbudowania pomieszczenia w kształcie kaplicy na górnym piętrze. Jej przezroczyste ściany ukrywały obrazy, widzowie mogli poczuć się jakby byli zapakowani razem z nimi.

![Widok kaplicy w przyciemnionym świetle; obraz przedstawiający odbicie w wodzie zawieszony za półprzezroczystym ekranem z folii bąbelkowej.](/images/donthate/donthate_19.webp)

Przywiązuję szczególną uwagę do detali typograficznych. Podpisy prac zostały wydrukowane na papierowych kartonikach przypominających sklepowe etykiety z otworami montażowymi w kształcie eurodziurki, używanej do wywieszania produktów na specjalnych regałach.

{{< gallery >}}
![Intensywnie pomarańczowy narożnik galerii z zielono-żółtym obrazem abstrakcyjnym z motywem spirali i zagadkowym tekstem na dole.](/images/donthate/donthate_13.webp)
![Zbliżenie na żółtą etykietę ścienną do pracy Tymka Borowskiego „BWUOWRBU”, z widocznym powyżej fragmentem kolorowego obrazu.](/images/donthate/donthate_16.webp)
![Żółta karta identyfikacyjna przypięta do białej ściany, opisująca obraz Marioli Przyjemskiej „Saturn” (2015).](/images/donthate/donthate_17.webp)
{{< /gallery >}}

![Szeroka kompozycja graficzna przedstawiająca kolorowe grzbiety i okładki książek z motywami kluczy, dłoni w niebieskim świetle i kodów ISBN.](/images/donthate/donthate_26.webp)

Wystawie towarzyszył katalog z reprodukcjami wszystkich prezentowanych obrazów i dwoma esejami: kuratorów i Agaty Pyzik. Książka została opublikowana w dwóch różnych okładkach, na których znalazły się wybrane obrazy. W paginacji części tekstowej zastosowałem numerację rzymską, a w sekcji z obrazami liczby arabskie.

{{< gallery >}}
![Rozkładówka katalogu na purpurowym tle, przedstawiająca zdjęcia obrazów na ścianach galerii.](/images/donthate/donthate_20.webp)
![Rozkładówka książki na różowym tle; prawa strona pokazuje detal dzieła sztuki przesłoniętego teksturą folii bąbelkowej.](/images/donthate/donthate_21.webp)
{{< /gallery >}}

{{< gallery >}}
![Rozkładówka książki z obrazem Zuzanny Bartoszek „U-Bahn”, przedstawiającym żółte, industrialne wnętrze z namalowanym napisem „AHA”.](/images/donthate/donthate_22.webp)
![Rozkładówka książki z ciemnoniebieskim obrazem Łukasza Radziszewskiego przedstawiającym wnętrze samochodu nocą, zatytułowanym „And The Romantic Horse”.](/images/donthate/donthate_23.webp)
{{< /gallery >}}

{{< gallery >}}
![Rozkładówka książki z pracą Patrycji Cichosz „Dom Kątnika”, z wysokimi pionowymi kształtami i żółtą formą przypominającą pajęczynę.](/images/donthate/donthate_24.webp)
![Otwarta rozkładówka książki na purpurowym tle z esejem zatytułowanym „DE PICTURA” autorstwa Janka Owczarka i Piotra Polichta.](/images/donthate/donthate_25.webp)
{{< /gallery >}}