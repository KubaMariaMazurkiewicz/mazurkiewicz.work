---
translationKey: wystawyplenerowe
# layout: bio
title: Wystawy plenerowe
date: 2026-01-21
cover: /images/XXX
slug: wystawyplenerowe
description: Projekty wybranych wystaw plenerowych z omówieniem
cooperation: Instytucje, z którymi współpracuję
hide_latestprojects: true
---

Przedstawiam tutaj pięć wybranych projektów wystaw plenerowych, które opracowałem w ostatnich latach. Ekspozycje różnią się założeniami związanymi z miejscem prezentacji, czasem trwania pokazu oraz mobilnością konstrukcji. Pierwsze trzy zostały zaprojektowane z możliwością rozstawienia w kilku kolejnych lokalizacjach. To uniwersalne systemy łatwe w transporcie i montażu. Pozostałe dwa mają charakter stały i zostały umieszczone w jednym, konkretnym miejscu. Zastosowany w ich przypadku materiał, konstrukcja i charakter języka wizualnego, odnoszą się ściśle do poruszanego tematu.

## Rozwiązania mobilne

Wystawy _Pionierki. Kobiety w edukacji i nauce_ oraz _75 lat Polskiego Wydawnictwa Muzycznego_ bazują na podobnej konstrukcji. Na smukłych nogach wykonanych z malowanych proszkowo metalowych profilów rozpięte są poprzeczki, do których mocuje się nadrukowane na dibondzie tablice z treścią.

Zdemontowana wystawa mieści się w małym samochodzie bagażowym. Plansze można złożyć na płasko – jedna na drugą, a konstrukcja po rozłożeniu jest zestawem kilkudziesięciu rurek. Regulowane stopy pozwalają wypoziomować ustawienie na nierównym terenie. Wykonane są z ciężkiego metalu zapewniającego stabilność konstrukcji. Dzięki ażurowości i stosunkowo małym powierzchniom plansz, systemy te sprawdzają się w miejscach wystawionych na działanie silnego wiatru.

{{< gallery >}}
![](/images/oferta/wystawyplenerowe/pionierki_01.webp)
![](/images/oferta/wystawyplenerowe/75latpwm_01.webp)
{{< /gallery >}}
###### Wystawy _Pionierki. Kobiety w edukacji i nauce_, 2020 i _75 lat Polskiego Wydawnictwa Muzycznego_, 2021

### _Pionierki_, 2020

Język wizualny wystawy _Pionierki_ oparty jest na klasycznym zestawieniu kolorystycznym czerwieni z czernią i bielą. Wyważona warstwa typograficzna towarzyszy archiwalnym, monochromatycznym fotografiom portretowym. Czerwone, przestrzenne znaki graficzne nawiązują do plakatu wystawy. Działają na zasadzie drogowskazu – są punktami przyciągającymi spojrzenie przechodniów.

![](/images/oferta/wystawyplenerowe/pionierki_02.webp)

{{< gallery >}}
![](/images/oferta/wystawyplenerowe/pionierki_03.webp)
![](/images/oferta/wystawyplenerowe/pionierki_04.webp)
{{< /gallery >}}
###### _Pionierki. Kobiety w edukacji i nauce_, 2020. Zdjęcia Łukasza Walendziuka

### _75 lat PWM_, 2021

Ekspozycję dla Polskiego Wydawnictwa Muzycznego opracowałem z okazji jubileuszu instytucji. Celem było jednak przygotowanie systemu, który stanie się podstawą dla wystaw na różne tematy. Stąd nawiązanie czarnym elementem konstrukcyjnym, na którym montowane są plansze, do pięciolinii – motywu obecnego w identyfikacji wizualnej PWM.

Charakter graficzny wystawy tworzą barwy instytucji połączone z neutralną typografią i dowcipnymi ilustracjami Hanny Mazurkiewicz. Wymiana tablic pozwala w łatwy sposób przekształcić konstrukcję w przestrzeń dla kolejnej, zupełnie innej opowieści.

![](/images/oferta/wystawyplenerowe/75latpwm_02.webp)

{{< gallery >}}
![](/images/oferta/wystawyplenerowe/75latpwm_04.webp)
![](/images/oferta/wystawyplenerowe/75latpwm_03.webp)
{{< /gallery >}}

{{< gallery >}}
![](/images/oferta/wystawyplenerowe/75latpwm_05.webp)
![](/images/oferta/wystawyplenerowe/75latpwm_06.webp)
{{< /gallery >}}
###### _75 lat Polskiego Wydawnictwa Muzycznego_, współpraca Hanna Mazurkiewicz, 2021

### _Ku nowoczesności_, 2019

W przeciwieństwie do dwóch powyższych, scenariusz wystawy _Ku nowoczesności. Kresy niepodległe 1919–1939_ był bardziej rozbudowany pod względem tekstowo-ilustracyjnym. Wymusiło to większą powierzchnię plansz, które same w sobie pełniły funkcję konstrukcyjną. Formą ekspozytorów nawiązałem do kształtu kiosku, słupa plakatowego. Mimo że są one masywniejsze, cięższe, to ich transport również jest stosunkowo łatwy. Możliwe jest rozłożenie do postaci składanych na siebie płyt, rozkręcanych wewnętrznych profilów konstrukcyjnych i osobno daszków.

![](/images/oferta/wystawyplenerowe/kresy_01.webp)

{{< gallery >}}
![](/images/oferta/wystawyplenerowe/kresy_03.webp)
![](/images/oferta/wystawyplenerowe/kresy_04.webp)
{{< /gallery >}}

{{< gallery >}}
![](/images/oferta/wystawyplenerowe/kresy_06.webp)
![](/images/oferta/wystawyplenerowe/kresy_05.webp)
{{< /gallery >}}

###### _Ku nowoczesności. Kresy niepodległe 1919–1939_, współpraca Michał Drabik i Łukasz Walendziuk, 2019. Zdjęcia Łukasza Walendziuka

Proporce wieńczące ekspozytory pełnią funkcję podobną do znaków graficznych w wystawie _Pionierki_ – są elementem charakterystycznym, przyciągającym uwagę przechodniów. Paletą kolorystyczną i typografią nawiązałem do projektowania graficznego okresu międzywojennego.

## Rozwiązania stałe

Dwie kolejne wystawy zostały zaprojektowane z myślą o konkretnym miejscu. Różnią się jedynie założnym czasem ekspozycji, a w związku z tym zastosowanymi materiałami i techniką produkcji. Pierwsza z nich miała być dostępna jeden, góra dwa sezony. Dlatego jej rama została wykonana ze sklejki, a plansze wydrukowano na PCV. Druga z kolei przetrwać może dziesiątki lat. Zrobiona jest z grubego metalu celowo poddanego działaniu rdzy. Napisy zostały wycięte na wylot w blasze, dzięki czemu nie wyblakną, ani nie odkleją się od podłoża pod wpływem czynników atmosferycznych.

### _Targówek mówi_, 2017

Wystawa _Targówek mówi_ podsumowywała działania Fundacji Stocznia w tej warszawskiej dzielnicy. Ekspozytory nawiązują kształtem do tablic ogłoszeniowych znanych z klatek schodowych. Forma ta podkreśla lokalny, sąsiedzki charakter projektu. Ruchoma drewniana „strona” to sposób na zwiększenie przestrzeni na treść wystawy, ale także nawiązanie do kształtu książki – źródła opowieści. Rozmieszczone w kilku punktach dzielnicy gabloty były kolejnymi stacjami szlaku po najciekawszych, zdaniem mieszkańców, miejscach w okolicy.

{{< gallery >}}
![](/images/oferta/wystawyplenerowe/targowekmowi_01.webp)
![](/images/oferta/wystawyplenerowe/targowekmowi_02.webp)
{{< /gallery >}}

{{< gallery >}}
![](/images/oferta/wystawyplenerowe/targowekmowi_03.webp)
![](/images/oferta/wystawyplenerowe/targowekmowi_04.webp)
{{< /gallery >}}
###### _Targówek mówi_, współpraca Łukasz Walendziuk, 2017. Zdjęcia Tomasza Kaczora

### _Szlakiem trzech wyznań_, 2018

Tablice informacyjne ustawione w miejscach, gdzie dawniej znajdowały się świątynie lub cmentarze, składają się na wystawę plenerową _Szlakiem trzech wyznań po gminie Lichnowy_. Ciężkie metalowe pulpity są trwałe, ich forma współgra z ruinami lub pustką po nieistniejących już zabudowaniach. Język wizualny ograniczony jest do naturalnego koloru metalu poddanego erozji oraz szablonowych liter, map i znaków graficznych. Symbole upamiętnianych miejsc stworzyli uczniowie z Lisewa Malborskiego w ramach warsztatów projektowych.

![](/images/oferta/wystawyplenerowe/szlakiemtrzechwyznan_03.webp)

{{< gallery >}}
![](/images/oferta/wystawyplenerowe/szlakiemtrzechwyznan_06.webp)
![](/images/oferta/wystawyplenerowe/szlakiemtrzechwyznan_04.webp)
{{< /gallery >}}

![](/images/oferta/wystawyplenerowe/szlakiemtrzechwyznan_05.webp)
###### _Szlakiem trzech wyznań po gminie Lichnowy_, 2018. Zdjęcia Bartka Balcerka i Jana Mencwela

Większość prezentowanych projektów wyprodukowała i konsultowała technologicznie [Pracownia Tryktrak](http://www.pracownia-tryktrak.pl/).