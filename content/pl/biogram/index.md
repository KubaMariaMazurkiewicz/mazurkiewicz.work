---
translationKey: bio
layout: bio
title: Biogram
date: 2025-11-08
cover: /images/kmm2.webp
slug: biogram
description: Kuba Maria Mazurkiewicz – projektant i artysta.
cooperation: Instytucje, z którymi współpracuję
institutions: BWA Wrocław • Dar Dobryszyc • Dom Spotkań z Historią • Fundacja Arton • Gdańska Galeria Miejska • Kordegarda. Galeria Narodowego Centrum Kultury • Muzeum Architektury we Wrocławiu • Muzeum Getta Warszawskiego • Muzeum Łazienki Królewskie • Muzeum Literatury im. Adama Mickiewicza • Muzeum Narodowe we Wrocławiu • Muzeum Sztuki Nowoczesnej w Warszawie • Muzeum Sztuki w Łodzi • Muzeum Warszawy • Oficyna Peryferie • Państwowe Muzeum Etnograficzne w Warszawie • Stowarzyszenie Historyków Sztuki • Studio Munka • Zachęta – Narodowa Galeria Sztuki • ZODIAK Warszawski Pawilon Architektury • Żydowski Instytut Historyczny
hide_latestprojects: true
---

Urodziłem się w 1988 roku, wychowałem w Dąbrowicach. Jestem projektantem, artystą i wykładowcą. Żyję i pracuję na Mazowszu.

Moim pierwszym świadomym projektem była opublikowana w nakładzie dwóch ręcznie rysowanych egzemplarzy „Gazeta Teatralna”. Miałem wtedy kilka lat i wspólnie z rodzeństwem prowadziliśmy w ogrodzie Teatr Szopka. W liceum wydawałem ze znajomymi miesięcznik „Prusak”, który redagowałem, projektowałem i gdzie publikowałem komiksy. Podczas studiów organizowałem galerię Turbo, portal gablotakrytyki.pl i samozwańczą Pracownię Struktur Mentalnych. Później przez blisko dziesięć lat byłem członkiem interdyscyplinarnej pracowni projektowej zespół wespół.

Studia na Wydziale Grafiki warszawskiej Akademii Sztuk Pięknych skończyłem w 2012 roku. Pracę doktorską na temat przyszłości rytuałów pogrzebowych obroniłem w 2022 roku. Od kilkunastu lat pracuję w macierzystej uczelni na Wydziale Badań Artystycznych i Studiów Kuratorskich. Prowadzę zajęcia z projektowania graficznego i alternatywnych metod projektowych, krajoznawstwa i spostrzegawczości.

Jako projektant współpracuję z wydawnictwami, galeriami, muzeami i organizacjami pozarządowymi. Opracowuję graficznie książki, identyfikacje wizualne i aranżuję wystawy. Moje projekty nagradzano i wyróżniano w konkursach: Dobry Wzór, Must Have, Najpiękniejsze Polskie Książki, Projekt Roku. Własną pracownię prowadzę od 2021 roku. W dziale [projektowanie]({{< relref "projektowanie" >}}) znajdziesz wybór moich prac z ostatnich lat.

Działalność artystyczna stanowi ważną część mojej praktyki. Interesuję się codziennością, rytuałami, infrastrukturą, krajoznawstwem i krytyczną kartografią. Używam różnych mediów: rysunku, wideo, fotografii. Regularnie tworzę ziny, ostatnio: [_W–E. Życie między Zachodem i Wschodem_]({{< relref "sztuka/we" >}}) (2025). Cenię współpracę, dlatego często nad wystawami i publikacjami artystycznymi pracuję w kolektywach. Z moją twórczością możesz zapoznać się w sekcji [sztuka]({{< relref "sztuka" >}}).